# HTML lay-out elementen

## Introductie

In deze opdracht ga je semantische HTML toepassen. Een nieuwe feature van HTML5.

Vroeger ging je op de volgende manier te werk.

```
<div id="nav"></div>
<div class="header"></div>
<div id="footer"></div>
```

Een `div` element, oftewel een non-semantisch element, zegt **niets** over de content.

Tegenwoordig kun je de HTML-elementen betekenis geven dmv semantische HTML:

```
<nav></nav>
<header></header>
<footer></footer>
```

Semantische HTML elementen zeggen iets over de content. En het is bovendien ook fijner lezen, zeker als je net begint met het schrijven van HTML.

## Opdracht

Kopieer weer je laatste projectmap en geef de kopie een nieuwe naam.

Gebruik de volgende semantische html elementen in alle pagina's die je tot nu toe hebt.

- &lt;header&gt;
- &lt;main&gt;
- &lt;nav&gt;
- Nog 1 semantisch HTML element naar keuze: &lt;aside&gt;, &lt;footer&gt;, &lt;section&gt;, etc.
- Zorg dat alle inhoud die je tot nu toe hebt in een semantisch element terecht komt. Zodat de locatie van het element betekenis krijgt. Bijvoorbeeld: de titel van je pagina kun je logischerwijs in de header zetten.
- Check je werk in je browser. Zie je verschil? Nee? Dat klopt! Semantische elementen geven alleen betekenis aan je elementen maar visueel verandert er niets.

In deze tutorial kun je nog wat meer informatie vinden over deze "semantic" HTML elementen.

Semantiek: wetenschap die zich bezighoudt met de betekenis van symbolen en in het bijzonder van taal.

(Deze onderstaande link werkt soms niet, als dat het geval is, pak dan het alternatief hieronder.)

[Semantic HTML | HTML & CSS Is Hard](https://internetingishard.com/html-and-css/semantic-html/)

OF

[HTML5 Semantic Elements](https://www.w3schools.com/html/html5_semantic_elements.asp)
