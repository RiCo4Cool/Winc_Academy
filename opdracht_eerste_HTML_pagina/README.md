# Je eerste HTML pagina

## Introductie

Je gaat je eerste HTML pagina maken! In de video heb je kunnen zien hoe een HTML pagina wordt aangemaakt in een code editor. Wij gebruiken een andere code editor, namelijk Visual Studio Code. Je kunt Visual Studio Code [hier gratis downloaden](https://code.visualstudio.com/). Doe dit eerst en snuffel een beetje rond in het programma, voordat je verder gaat.

Tip: gebruik de video tijdens de opdracht. Je kunt terugspoelen, opnieuw bekijken, etc.

---

**Note**

Heb je deze opdracht in een eerdere opleiding al gedaan? Je mag dan gewoon je oude code inleveren. Als dat alweer een tijdje geleden is adviseren we je om de opdracht nog een keer te doen.

---

## Deel 1: Organisatie van mappen op je computer

Om meteen goed te beginnen vragen we je om eerst een lege map aan te maken op je computer.

1. Maak een nieuwe lege map op je computer, op een plek waar je hem weer terug kan vinden. Genaamd: **Winc_Academy**.
2. Ga naar je editor VSCode en klik file > open... > selecteer **Winc_Academy**
3. Je ziet in je VSCode de naam van de map verschijnen, waar je tijdens deze cursus in gaat werken
4. Maak een nieuwe map voor deze opdracht: **klik op** `rechtermuisknop > new folder` **of het map icoontje in VSCode**.
5. Geef de map een gepaste naam zodat je weet bij welke opdracht deze hoort, bijvoorbeeld opdracht_eerste_HTML_pagina. Gebruik geen spaties. (note: dit is enkel een referentie voor jezelf; er is dus geen “beste” manier om dit te doen).
6. In deze nieuwe map maak je straks nieuwe file. Dit kan HTML zijn, maar ook andere soorten files. De makkelijkste manier is in de menubalk: `file > new file` , `rechtermuisknop > new file` of `rechtermuisknop > new file`.

## Deel 2: Maak je eerste html pagina!

1. Open je editor (Visual Studio Code) en maak je eerste HTML pagina.
2. Noem het bestand index.html (als je dat niet had gedaan, dan kun je het bestand nu hernoemen. We vertellen je later waarom)
3. Gebruik een standaard template voor je HTML pagina. Kopieer en plak het volgende stuk:

```
<!DOCTYPE html>
<html>
    <head>
        <!-- hier zet je de code in de head tags -->
        <title> Deze titel verschijnt in de tab van je browser </title>
    </head>
    <body>
       <!-- hier zet je de code in de body tags-->
    </body>
</html>
```

4. Zoals je in de video's hebt kunnen zien, is er verschil tussen de `<head>` en de `<body>` van je pagina. Je kunt allerlei verschillende stukjes informatie kwijt in de `<head>` en in de `<body>`. Het allerbelangrijkste om te onthouden:

In de `<head>` staat informatie _\*over\*_ je pagina. In de `<body>` staat de daadwerkelijke pagina (hetgeen op je scherm verschijnt).

5. Er zijn verschillende HTML elementen waarmee je de structuur van je pagina aan kan geven. Bestudeer de volgende resource voor meer informatie over de verschillende elementen: [https://www.w3schools.com/html/html_elements.asp](https://www.w3schools.com/html/html_elements.asp)

   - gebruik een &lt;h1&gt;
   - gebruik een &lt;h2&gt;
   - gebruik &lt;p&gt;
   - gebruik een &lt;hr&gt;

6. Open je index.html bestand in je Web Browser (Google Chrome).
   [Kom je er niet uit? Bekijk onze FAQ en filter op HTML](https://faq.wincacademy.nl/)
7. Schrijf een toepasselijke titel van je pagina in de `<title>` tags die in je `<head>` van je pagina staan.
