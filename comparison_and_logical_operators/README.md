# Comparison && Logical Operators

## Introductie

Je gaat de controle aan de deur van jouw kroeg nog wat slimmer maken. Dus kopieer de inhoud van de voorgaande opdracht en werk verder aan de kopie.

## Deel 1: 50% korting

Naast de leeftijds-check van 18 jaar en ouder, wil je een nieuwe leeftijdscheck invoeren. Je wil namelijk graag wat jongere bezoekers naar je kroeg trekken en daarom heb je besloten dat kroegbezoekers tussen de 18 en 25 jaar een korting van 50% op hun biertjes krijgen.

- Schrijf een nieuw if statement, die checkt of leeftijd `age` tussen de 18 jaar of ouder en **25 jaar en jonger** is.
- `console.log("Je krijgt 50% korting!")` als dat waar is, en iets anders als het niet waar is.
- Tip: gebruik `&&`

## Deel 2: Ludieke actie!

Je kroeg bestaat 50 jaar! Daarom krijgt iedereen die "Sarah" of "Abraham" heet een gratis biertje! Oke niemand heet tegenwoordig meer Abraham, dus laten we er "Bram" van maken.

- Maak een nieuwe `const` genaamd `firstName` en geef de persoon een naam.
- Check met een if statement of de persoon recht heeft op een gratis biertje op deze feestelijke dag.
- `console.log` de uitkomst van je if/else statement naar de console.
- Tip: gebruik `||`

## Deel 3: Jubileum korting

Naast deze ludieke actie, zijn er nog veel meer feestelijke kortingen tijdens jullie 50-jarig bestaan.

Bestel je voor meer dan 25 euro aan drankjes? Dan krijg je gratis (vega)bitterballen. Bestel je voor meer dan 50 euro aan drankjes? Dan krijg je gratis portie nachos.

Bestel voor 100 euro of meer? Dan krijg je een gratis flesje champagne.

- Je raadt het al, schrijf een if/else boom om aan de bezoeker te laten weten welk gratis cadeau hij of zij krijgt op basis van het aantal euro's van zijn of haar bestelling.
- Gebruik de `const` genaamd `totalAmount`.
